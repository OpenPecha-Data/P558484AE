中論觀六情品第三(八偈)眼耳及鼻舌 身意等六情此眼等六情 行色等六塵

是眼則不能 自見其己體若不能自見 云何見餘物

火喻則不能 成於眼見法去未去去時 已總答是事

見若未見時 則不名為見而言見能見 是事則不然

見不能有見 非見亦不見若已破於見 則為破見者

離見不離見 見者不可得以無見者故 何有見可見

見可見無故 識等四法無四取等諸緣 云何當得有

耳鼻舌身意 聲及聞者等當知如是義 皆同於上說

中論觀六情品第三(八偈)

