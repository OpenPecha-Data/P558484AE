中論觀五陰品第四(九偈)若離於色因 色則不可得若當離於色 色因不可得

離色因有色 是色則無因無因而有法 是事則不然

若離色有因 則是無果因若言無果因 則無有是處

若已有色者 則不用色因若無有色者 亦不用色因

無因而有色 是事終不然是故有智者 不應分別色

若果似於因 是事則不然果若不似因 是事亦不然

受陰及想陰 行陰識陰等其餘一切法 皆同於色陰

若人有問者 離空而欲答是則不成答 俱同於彼疑

若人有難問 離空說其過是不成難問 俱同於彼疑

